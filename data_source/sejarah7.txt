Full text of "Merdeka(kah) Malaysia Baharu"
https://archive.org/stream/MerdekakahMalaysiaBaharu/Merdeka%28kah%29%20Malaysia%20Baharu_djvu.txt



Lisa meletakkan naskhah bacaannya, Tari Pasar Perempuan (TPP) di atas meja lantas 
menghirup secangkir teh hangat yang dibancuh Azreel, adik lelaki bongsunya. Lisa merenung 
naskhah TPP hasil karya Fadzleena H, seorang penulis kegemarannya. Lisa kurang pasti bila 
sebenarnya kali pertama mengenali Fadzleena. Namun hasil karyanya menerusi Tari Pasar 
Perempuan telah membuatkan Lisa sedikit jatuh cinta dengan penulis itu. 


“Fuck up sial story yang ni, kau kena baca B, " ujar Lisa kepada Azreel yang senang 
dipanggil B atau Biby. Nama yang boleh buat hilang macho kalau rakan-rakan sama skod 
dengannya di Universiti Pertahanan Nasional Malaysia (UPNM) & Maktab Tentera Diraja (MTD) 
dengar. Maklumlah, geng-geng Mat Perang ni mana boleh nama jambu-jambu. Azreel yang sibuk 
membelek teleton pintarnya hanya membalas, "ye kak, nanti biby baca". Malas nak layan punya 
pasal. 


Lisa memang seorang yang mudah ghairah dengan setiap apa yang dibaca. Dia sedang 
membaca salah satu bab di mana seorang pembantu rumah telah mengambil kesempatan 
terhadap majikan yang sedang bermuram durja dek tidak berpeluang menyusu anaknya yang 
baru dilahirkan, dengan menyusukan kedua bapa dan bayinya- FUCK?Bab itu telah memberikan 
goosebumps kepadanya. 


Lisa mempercepatkan langkah ke plattorm apabila dia terdengar bunyi train sudah mulai 
mendekati stesen. Nasibnya baik, dia menaiki Transit Aliran Ringan (LRT) bukan pada waktu 
puncak. Kalau pada waktu puncak, memang boleh terlepas trip pertama. Sempit macam tin sardin 
orang kata. 

Lisa bercadang untuk berhenti minum di McDonalds Bukit Bintang sebelum meneruskan 
perjalannya ke KLCC. Lisa gemar menikmati Americano panas di McCafe di situ. Terasa nyaman 
katanya. Usai memesan dan mengambil pesanannya Lisa naik ke tingkat atas untuk menikmati 
kopi yang dipesannya sebentar tadi. Lisa mengambil tempat duduk yang menghadap ke arah luar. 
Salah satu sebabnya kenapa Lisa memilih untuk duduk menghala ke tingkap yang menghadap ke 
luar kerana dia suka memerhati gelagat orang ramai dari jauh. Selain itu dia tidak mahu bertegur 
dengan kenalannya seandainya mereka turut lepak di tempat yang sama. 


Asyik menikmati kopinya, Lisa terlihat sekumpulan perempuan berpurdah. Lisa teringat 
momen zaman belajar di UiTM Merbok. 

Syahira, seorang gadis yang berpurdah di luar kampus. Peraturan universiti telah 
menghalang beliau daripada mengenakan kain tersebut di wajahnya. Teringat Syahira pernah 
bercerita tentang isu di Perancis. Dia sangat mengkhuatiri dengan isu Islamophobia di sana. 


6 



Pengharaman pemakaian burqa sudah dikuatkuasakan sekian lamanya di sana. Tambahnya, itu 
merupakan pencabulan hak asasi. Kerana seandainya melepaskan rambut itu satu pilihan, kenapa 
pula tidak untuk berpurdah atau mengenakan burqa? 

Syahira meneruskan lagi, "Sebenarnya di Malaysia mungkin hampir sama dengan 
Perancis, kau lihatlah di kampus kita dilarang pemakaian purdah. Kita tiada kebebasan bersuara. 
Kongkongan yang nyata, yang bezanya dengan zaman sebelum merdeka adalah sekarang kita 
ditindas oleh orang kita sendiri. Demokrasi Negara kita sangat berselirat. Bertindan dengan isu 
keagamaan. Kita masih tidak bebas bersuara, kita hanya bebas daripada cengkaman penjajah 
luar, tapi kita masih ditindas bangsa sendiri. 

Negara kita mungkin dah mencapai kemerdekaan, tetapi Merdekakah kerajaan kita 
daripada salah guna kuasa? Rasuah, Bebaskan Negara kita daripada sentiment perkauman? 
Bersepah anak-anak yatim dan miskin yang masih keciciran. Kita sebenarnya bebas daripada 
reality, tapi terperangkap dalam ilusi" 

Perbincangan tersebut telah membuatkan Lisa bertikir. Walaupun sudah ke sekian tahun 
mereka tidak berjumpa namun apa yang telah diperkatakan oleh Syahira telah memberikan 
kesan yang mendalam dalam hati Lisa. Adakah sebenarnya negara kita ni minor-Islamophobial 
Merdeka kah kita sebenarnya? 

Lisa menghirup kopinya untuk kesekian kali sebelum beransur keluar daripada restoran 
tersebut. 


7 


SEWA RUMAH: PENYEWA LAMA DAN BARU, TETAP KENA 
KENCING 

OMACU 


***Di suatu pagi yang cerah, di sebuah rumah yang disewakan, si Tuan Rumah sedang menghalau 
si Penyewa Lama yang sesuka hati mengencing Tuan Rumah. 


Penyewa Lama 


Tuan Rumah 1 


Penyewa Lama 


Tuan Rumah 1 

Penyewa Lama 
Tuan Rumah 1 


: Hak ala bos, kami sudah lamalah tinggal dekat sini dan ibarat 
sudah jadi Tuan Rumah juga bos. Sudah 6 dekad kami tinggal sini, 
turun temurun! Takkanlah mahu suruh kami keluar. 

: Aku tak kisah! Aku sudah lama bersabar dengan kamu! Selama 
kamu tinggal di sini, kamu sesuka hati buat semua benda. Kamu 
kencing aku! Kamu tabur janji! Dari dahulu sampai sekarang 
manis saja di mulut, satu pun tiada yang dikerjakan. Kononnya 
nak bagi taraf istimewa kepada aku sebagai pemilik tanah ini! 

: Bos! Siapa yang dapatkan tanah ini daripada dirampas oleh 
bangsat-bangsat pencuri tanah? Siapa yang memajukan tanah 
bos? 

■ 

1 ■ - ■■ ■ ■ ■ 

: Ah, kamu dapatkan dengan cara yang bagaimana? Tipu muslihat? 
Kau tipu aku dan keluarga. Kononnya berjuang habis-habisan tapi 
disebalik semua benda itu, hanya tipu muslihat! 

: Tipu muslihat? Apa bukti itu semua tipu muslihat? 

: Dahulu, awal-awal kerabat kamu menyewa rumah ni hanya 
dengan tujuan untuk membebaskan rumah dan tanah kami dari 
dirampas para bangsat itu! Mereka janjikan kedamaian dan 
kebebasan. Tetapi sehingga sekarang kedamaian dan kebebasan 
itu ibarat janji manis. Tanah dan rumah kami seakan masih 
dipenjara! Dipenjara oleh kamu! Kamu menyewa dengan berbuat 
sesuka hati! Berjanji untuk membantu menjana kesenangan untuk 
kami! Lima tahun sekali, akan ada penyewa baru yang mahu 
masuk menyewa, kamu taburkan janji dan memaksa kami untuk 
kekalkan kamu sebagai penyewa. Sekarang, kami yang merana, 
sewa tidak bayar, janji tinggal janji! 


Penyewa Lama : Oh, ini mesti ada penyewa baru yang sudah janjikan kamu 

kononnya mereka boleh lebih menyenangkan kamu daripada 
kami. Semua alasan-alasan yang bos tadi hanya mahu 
menguatkan hujah kamu untuk tidak memilih kami lagi-kan? 


Tuan Rumah 1 : Aku peduli apa? Penyewa baru sudah janjikan lebih baik 

daripada kamu, malah mereka dengan penuh keyakinan boleh 
melaksanakan beberapa janji mereka hanya dalam 100 hari 
selepas mereka berjaya menyewa rumah ini. 

Penyewa Lama : 100 Hari? Hahaha! Ini betul-betul kaki kencing! Nyata! 


Tuan Rumah 1 


: Baik! Hari ini kamu keluar! Esok penyewa baru hendak masuk! 


8 


Penyewa Lama : Baiklah, pesanan kami, penyewa baru itu juga sebenarnya kaki 

kencing juga, percayalah. Mereka menggunakan persepsi- 
persepsi untuk kamu menghalau kami dari rumah ini, percayalah. 
Terima kasih! 


Keesokannya... 
Tuan Rumah 1 

Tuan Rumah 2 

Penyewa Baru 

Tuan Rumah 3 

Penyewa Baru 

Tuan Rumah 2 

Tuan Rumah 1 

Tuan Rumah 3 

Penyewa Baru 

Tuan Rumah 3 

Penyewa Baru 
Tuan Rumah 1 


: Sila masuk dan buatlah seperti rumah kamu sendiri. Semoga 
kamu dapat membangunkan rumah ini dengan lebih baik. 

: Ya, seeloknya kamu tepatilah janji kamu, kami sudah muak 
dengan penyewa lama. Asal kamu dapat menggantikan mereka, 
itu sudah lebih daripada baik. 

: Baiklah, kami yakin kami akan tunaikan janji kami dengan 
jayanya. 100 hari! 

: Kau yakin, kau dengan krooni-kroni kau mampu tunaikan janji- 
janji tersebut? Jangan janji-janji tanpa mengetahui kesannya. 
Nanti nyata juga kamu kaki kencing. 

: Ya! Kami yakin! Percayalah, penyewa lama hanya tahu tabur janji, 
kencing merata. Kami tidak begitu! 

: Isunya di sini bukan janji mereka! Tapi aku mahu penyewa lama 
keluar! Kau tahamkah? 

: Sudah berapa lama mereka menyewa dan mengencing kita? Kau 
tahamkah tidak ni!? 

: Baiklah, kalau itu kalian percaya, teruskan, aku memang tetap 
akan mempersoalkan penyewa baru ini. Seolah mustahil untuk 
mereka menunaikan janji mereka. 100 hari? Mustahil. 

: Kami yakin kami mampu tunaikan, kami tidak sama dengan 
penyewa lama. Mereka itu kaki kencing, busuk dan hina. 

: Tapi bukankah beberapa orang daripada kamu datangnya dari 
golongan penyewa lama? 


: Kau siapa mahu mempersoalkan mereka datang dari mana? Aku 
sudah cakap, asal penyewa lama keluar! 


***Beberapa minggu kemudian, penyewa baru memberi alasan bahawa mereka sukar untuk 
menunaikan janji kerana kerosakan yang dibuat oleh penyewa lama. 

Tuan Rumah 3 : Ini sudah masuk beberapa minggu kamu menyewa, langsung 

tiada usaha yang tampak daripada kamu untuk menunaikan janji 
kamu. 

Penyewa Baru : Macam begini, kami mengalami kesukaran untuk menunaikan 

janji dan membawa perubahan untuk rumah ini kerana 


9 



kerosakan- 
oleh penyewa lama. 


kerosakan yang dilakukan 


Tuan Rumah 3 

Tuan Rumah 1 

Tuan Rumah 2 
Penyewa Baru 

Tuan Rumah 3 

Tuan Rumah 1 

Tuan Rumah 2 

Tuan Rumah 1 

Tuan Rumah 3 

Tuan Rumah 2 

Tuan Rumah 3 


: Itu bukan masalah kami, kamu yang berjanji kamu perlu cari 
jalan untuk menyelesaikan bukan membuat persepsi-persepsi 
sebegitu. 

: Kau tidak tahamkah? Takkanlah baru kahwin hari ini, esok sudah 
dapat anak? 

: Ya betul tu, mereka perlu masa untuk membuat semuanya. 

: Ya, kami juga terpaksa membayar 1 Trillion untuk menyelesaikan 
semua kerosakan yang dilakukan oleh penyewa lama. Itu punca 
utama untuk kami menunaikan janji 100 hari kami. 

: Aku sudah yakin, mereka ni sama juga kaki kencing. Bukan main 
lagi berjanji. 

: Sudah! Kau tiada hak untuk mempersoalkan penyewa baru kita! 
Kau siapa!? 

: Ya sudahlah! Mereka masih ada masa, percayalah! Kau tiada hak 
untuk mempersoalkan mereka. Yang penting penyewa lama keluar. 

: Wahai penyewa baru yang kami anggap mulia, kami akan 
membantu kamu untuk memungut wang supaya meringankan 
kamu membayar 1 Trillion itu. 

: Kamu gila apa? Itu masalah yang mereka perlu selesaikan, bukan 
kita! 

: Kau yang gila, sepatutnya kita bantu mereka, kau tidak mahu 
bantu, sila diam! 

: Baik! Kita lihat saja nanti! 


***Hari yang ke-101 selepas Penyewa Baru menyewa rumah para Tuan Rumah... 

Tuan Rumah 3 : Janji bukan main lagi, sekarang berapa banyak janji 100 hari kamu 

tidak laksanakan? 


Penyewa Baru : Kami mengaku kami tidak mampu melaksanakan semuanya, 

selama 100 Hari kami mengalami kesukaran hasil kerosakan yang 
dibuat oleh penyewa lama. 

Tuan Rumah 3 : Ah! Kamu hanya menyalahkan penyewa lama! Penyewa lama, 

penyewa lama, penyewa lama! 

Tuan Rumah 1 : Woi kau bodoh! Mereka baru menyewa 101 hari, kau sudah 

mempersoalkan kesalahan mereka, yang menyewa 61 tahun itu 
dulu kenapa kau diamkan saja? 

Tuan Rumah 2 : Ya, asalkan penyewa lama keluar! 


10 


Tuan Rumah 3 


: Sejak bila aku tidak persoalkan? Dulu siapa yang balik-balik 
melawan penyewa lama bila mereka cuba memijak kepala kita? 
Dulu kamu cuma suka berdiam saja dan lena dengan janji-janji 
penyewa lama. Aku angguk saja! Kamu tidak mahu ambil iktibar 
daripada penyewa lama? Sekarang, kamu masih mahu angguk saja 
dengan alasan-alasan penyewa baru dan mendiamkan saja? Aku 
mempersoalkan kamu kata tiada hak? Aku ini siapa? Aku juga 
TUAN RUMAH. Selamat datang ke era penyewa baru! 


Tuan Rumah 1 


Tuan Rumah 2 


Penyewa Baru : (Tiada kata maaf dan hanya tekun memberi alasan-alasan yang 


menyalahkan penyewa lama. Bodoh!) 
Penyewa Lama : Kena kencing jugakah tu? 



11 




Wisma. Yang. Merdeka. 

Farahani R. 


Melawat-lawat Wisma Merdeka dengan keluarga di petang hangat Ahad. Antara aku dengan kau, 
Wisma Merdeka tidak banyak istimewanya, barang jualannya juga tidak banyak. Kepala-kepala 
manusia yang bertandang tidak juga banyak. 

Dalam kepala-kepala ini, kepala aku baru terpandang kedai-kedai berjenama luar negara yang 
dibina dalam Wisma Merdeka. Kemudian, aku terpandang sudut terpencil gerai kraf tangan kayu, 
dengan patung-patung kapas yang tergantung. Senyum mesra meskipun hidungnya lahir panjang. 
Jejak kakiku masih biasa lajunya. Begitu juga tahap kelajuan kesedaranku yang berpinar gara- 
gara penyakit migrain. 

Aku dan ibuku sedang menggamit enak rasa secangkir kopi panas masing-masing. Bukan calang- 
calang kopi; ia The Coffee Bean and Tea Leaf. Jenama ini tidaklah sepopular Starbucks, tapi ia 
tetap berasal dari seberang benua kita. Tetap dari Barat. 

Aku menghirup kapas putih yang meriah melitupi kapucino berharga belas ringgit. Jauh mahal, 
berbanding kopi buatan tangan tempatan. Kerana aku lapar, aku meminta diri untuk sebentar 
keluar ke Multibake berhampiran. Tinggal ibuku seorang diri, jari halus mencium pantas skrin 
mobilnya. 

Kaki aku terus melangkah, selari dengan kesedaran yang semakin ketara garisnya. Garis dunia. 
Ya, garis dunia. 

■ JLj I 

Garis dunia Timur-Barat. Orang tempatan tidak akan berkunjung ke gerai kraftangan kita; orang 
putihlah yang akan sibuk mencuci mata (dan duit) di sana. Memperhalus mata biru mereka 
dengan seri ceria corak flora fauna pada baju pantai. Di kafe aku menghirup awan lembut susu 
di atas gigi kopi tadi, aku dan ibuku duduk di sebelah meja dengan seorang putih yang 
kebetulannya menekuni sebuah buku sarat berilustrasi berkawankan segelas tinggi teh tarik 
(berkandungkan daun teh yang ditarik versi Coffee Bean, mungkin?) manakala pengunjung 
lainnya pula orang tempatan dengan berbagai bentuk pasang mata; sepet, berkaca mata, bulat, 
bujur. Pandangan mata tunduk mereka ternyata untuk entah apa-apa tugas yang mereka ingin 
selesaikan. 

Sementara aku memilih-milih, menimbang-timbang keseksian roti yang terkaca dan penuh 
bersedia diratah, aku masih terfikirkan garis dunia ini. Tanganku meraba sandwich tuna berlapis 
empat dan kiriman ibuku, cheese stick. 

Apakah kita, atau paling kecil, aku; sebenarnya mencuba terlalu kuat mengejar maju? Yalah, kita 
masih 'berkonfrontasi' soal identiti. Aku gadis Starbucks, kapucino, mocha - tapi aku berat hati 
memanggil diriku gadis kedai kopi, kopi susu dan Neslo. Sedangkan Starbucks adalah kedai kopi, 
kapucino asasnya adalah kopi susu berawan tebal dan mocha adalah kopi campur coklat (Nescafe 
campur Milo - resepi tempatan). 


12 


Melihatkan kedai kraftangan yang kecil dan sempit dengan senyumnya si hidung panjang, tiada 
kemajuan aku mampu lakarkan di sana. Melihatkan seberangnya, kafe tema beralun jazz dan 
berdinding kayu cerah yang mendabik fakta bahawa ia adalah pencipta asal Ice Blended di selatan 
California ini; aku tenungnya sebagai tanda peradaban gah dari Barat. "Oh wow, California!" 

Menayangkan potret ketamadunan 'maju-mundur' di media sosial pula satu perkara lagi. 
Secangkir kopi kosong jarang bertempat lama di galeri Instagram. Sepinggan mi goreng jarang 
disimpan lama di galeri Facebook. Tapi secangkir Americano dipersiap lagi dengan hashtag 
penuh mencecah tiga baris. Tapi sepinggan spagethi bolognaise dimadukan dengan lelehan keju 
mozarella didandan sebaiknya menggunakan VSCO dan lapisan tapisan Instagram. Lo-Fi mungkin 
sesuai. 

Sehabisnya aku berurusan transaksi dengan tiga orang penjaga kaunter (seorang sebenarnya, 
yang kedua-dua pekerja lagi sibuk mengatur-susun roti), aku sempat mengerling ke iklan kerja 
separuh masa Multibake. Aku separuh berminat, namun memutuskan untuk berlalu kosong. 

Kembali ke ruang abstrak fikir yang melahirkan segaris dua kerutan dahi, garis dunia yang 
mengejar kesedaranku; tanda tanya yang lebih utama ialah apakah aku ini sudah merdeka? Gagah 
membara sok nasionalis, negarawan; jiwa bergari besi cap Golden Chersonese yang disiapkan 
semula pahlawan Perang Dunia Ketiga. 



Wisma Merdeka menjadi saksi konflik dalam senyap sang hipokrit ini. Gemerlapan realiti usang 
yang bergayut bising menerajui hadapan generasi bangsa Malaysia. 



13 


Kemajuan Malaysia Selepas Merdeka 

Mohd. Izzul Fiky 


Seperti yang kita ketahui Malaysia terhasil daripada pengabungan Sabah, Wilayah Persekutuan 
dan Semenanjung, sewaktu Malaysia belum terbentuk kemajuan teknologi belum lagi 
berkembang secara meluas. Teknologi negara kita semakin berkembang maju selepas 
kemerdekaan. Hal ini kerana, selepas merdeka rakyat negara kita menyedari kepentingan 
bersatupadu diantara suku kaum Malaysia. Setiap suku kaum pempunyai kelebihan kepada 
negara, masyarakat dan ekonomi. 


Maju dalam perkataan kemajuan boleh didetinasikan sebagai bergerak atau melangkah ke 
hadapan menurut kamus pelajar edisi kedua. Salah satu kemajuan yang telah dicapai selepas 
kemerdekaan adalah kemajuan teknologi komunikasi. Teknologi telekomunikasi yang telah 
dicapai oleh negara kita Malaysia adalah telekomunikasi jarak jauh iaitu alat seperti teleton pintar 
yang membolehkan perhubungan melalui rangkaian jarak jauh berlaku dengan adanya sistem 
telekomunikasi yang sedia ada. Hal ini kerana, selepas kemerdekaan pemimpin negara kita 
Malaysia telah melakukan hubungan diplomatik diantara negara. Oleh itu, ianya membolehkan 
Malaysia berkongsi teknologi komunikasi diantara negara lain. Walaubagaimanapun, Malaysia 
masih kurang maju berbanding negara lain seperti Jepun kerana masyarakat Malaysia berbeza 
daripada masyarakat negara lain yang boleh dinilai melalui aspek adab, sikap, sistem Pendidikan 
dan lain - lain. 


Selain daripada telekomunikasi, kemudahan infrastruktur juga semakin maju. kemudahan 
infrastruktur boleh dikatakan sama taraf dengan negara lain walaupun terdapat perbezaan 
teknologi dan ciri - ciri kemudahan. Kemudahan Malaysia semakin maju mengikut 
perkembangan teknologi kerana generasi muda telah didedahkan dengan teknologi dari 
peringkat muda berbanding sebelum kemerdekaan dimana bangsa melayu berkembang selepas 
penjajahan British tetapi ianya juga mempunyai kesan sampingan dimana generasi akan datang 
tidak mengenali budaya dan adat tradisional disebabkan pendedahan teknologi pada usia muda. 
Contoh yang boleh diambil adalah kemudahan pengangkutan seperti komuter, LRT, Monorail dan 
MRT. Kemudahan yang tersebut adalah sama dengan negara maju lain seperti Jepun, China, 
Singapore dan lain - lain tetapi Malaysia masih boleh bersaing dengan negara maju yang lain 
untuk mencapai objektif negara yang telah diperkenalkan oleh pemimpin negara iaitu menjadi 
negara yang maju menjelang 2020. Walaubagaimanapun, objektif tersebut sukar dicapai kerana 
terdapat konflik dalaman yang boleh memecah belahkan negara kita, contoh yang boleh diambil 
adalah tragedi 13 Mei atau dikenali sebagai peristiwa hitam negara 


Di samping kemudahan infrastruktur, perkembangan ekonomi juga bertambah baik disebabkan 
oleh Malaysia berbilang kaum kaum setelah Malaysia merdeka. Sebelum merdeka setiap kaum 
dipisahkan oleh pihak British, ketika itu semenanjung belum lagi merdeka dan bergabung 
dibawah satu nama iaitu Malaysia. Manakala, selepas merdeka setiap kaum bersatupadu untuk 
membentuk satu negara yang aman serta stabil dari segi pemerintahan dan ekonomi. Ekonomi 
negara kita Malaysia semakin maju, dengan adanya pelbagai pendapat berbeza berkaitan 


14 



kewangan negara dari setiap ahli organisasi kepimpinan negara dan hubungan diplomatik antara 
negara lain dengan adanya perkembangan teknologi telekomunikasi yang membolehkan 
Malaysia berhubung dengan negara lain seperti China dimana negara ini adalah salah satu negara 
perindustrian, dengan adanya perhubungan diplomatik ianya akan dapat menarik minat pelabur 
dari negara lain untuk melabur di Malaysia. Secara tidak langsung akan memberi mantaat kepada 
negara dan membuka peluang kepada Malaysia untuk menambahbaik sistem kewangan negara 
dengan memahami sistem pengurusan kewangan negara lain serta melantik pakar ekonomi 
dalam organisasi kepimpinan negara yang akan meningkatkan keberkesanan pengurusan 
kewangan negara. Walaubagaimanapun, ekonomi negara kita semakin menurun disebabkan 
pengurusan kewangan yang tidak berkesan dan kes rasuah di antara pemimpin atau organisasi 
kerajaan mahupun swasta yang terlibat dalam pembangunan negara. 


A,- 


15 



Malaysiaku dan Pejuang Negara Dulu 

Mohd Daniel Ikhwan Chu 


Dasawarsa ini, sama ada kita sedar atau tidak lantaran terlalu dihidangkan dengan pembangunan 
negara yang semakin gah di persada dunia, tanah air kita merupakan salah sebuah negara yang 
kian pesat membangun di mata dunia. Pembangunan dari aspek ekonomi, politik dan sosial telah 
mula bercambah sejak dahulu lagi. Segala-galanya bermula daripada pengorbanan para pejuang 
negara yang berhempas pulas untuk mencapai kemerdekaan. Persoalanny, adakah kita sebagai 
rakyat Malaysia menghargai jasa mereka? 

Era pascaperindustrian dan pascaglobalisasi yang serba mencabar akal dan minda kita telah 
membuatkan kita alpa dengan jasa dan pengorbanan pejuang negara. Sebagai seorang rakyat 
Malaysia yang berwibawa, kita perlu mengingati jasa mereka dengan menghayati sambutan Hari 
Kemerdekaan. Hal ini demikian kerana kita dapat mengukuhkan jati diri rakyat Malaysia. 
Mutakhir ini, generasi muda masa kini terutamanya remaja semakin hilang jati diri. Mereka lebih 
mengagung-agungkan budaya barat yang amat bertentangan sekali dengan norma masyarakat 
Timur. Ke manakah hilangnya jati diri sebagai rakyat Malaysia? Tepuk dada tanya selera. Sudah 
terang lagi bersuluh bahawa menyambut hari kemerdekaan dan penghayatann kemerdekaan itu 
medium untuk mengukuhkan jati diri. 

Sebagaimana yang termaktub, kita hendaklah menanamkan perasaan bangga lagi bermaruah 
menjadi rakyat Malaysia. Kebanggaan bagi seseorang yang berjiwa merdeka adalah apabila 
merdeka dapat mendirgahayukan tokoh-tokoh pejuang Malaya terulung ke setiap penjuru alam. 
Namun kisah-kisah perjuangan mereka ini bukan sahaja bagai lenyap ditelan zaman malah 
perkara ini sudah tidak menjadi tarikan kepada golongan generasi muda untuk terus meneroka 
dan mengenal tokoh-tokoh kemerdekaan pada era lampau. 

Oleh itu, sebagai anak watan Malaysia, kita perlulah berusaha sehabis-habisnya untuk menyuntik 
perasaan saya dan menghargai jasa perjuangan tokoh-tokoh terdahulu dalam jiwa. Perasaan 
sayang ini dapat disemai dengan mengenali tokoh pejuang. Persis kata mutiara, 'tak kenal maka 
tak cinta’. Oleh yang demikian, pihak berkuasa perlulah berpadu sinergi dan menggabungjalinkan 
elemen mengatur program-program yang mempasakkan rasa cinta dalam diri anak-anak muda 
terhadap pejuang negara. 

‘Gajah mati meninggalkan tulang, harimau mati meninggalkan belang dan manusia mati 
meninggalkan nama'. Peribahasa ini merujuk kepada sumbangan seseorang itu akan terus 
menerus diingati walaupun dia sudah tiada lagi. Konklusinya, tokoh-tokoh seperti negarawan 
yang telah banyak menaburkan jasa kepada masyarakat dan negara adalah wajar sekali disanjung 
dan terus kekal terpahat dalam tinta sejarah. 


16 


Menanam Semangat di Sekolah 

Cho Zhi Cheng 


Sedasarwasa ini sering meniti dari bibir ke bibir umat manusia di segenap empat penjuru dunia 
ini tentang isu orang muda yang jarang nampaknya ingin peduli mengenai kemerdekaan negara 
mereka. Lagi-lagi di Malaysia ini, kadang tidak ternampak kelibat murid di sekolah benar-benar 
bersemangat merdeka. 

Keluarga sepatutnya menyambut Hari Kemerdekaan untuk menunjukkan semangat patriotik. 
Keluarga boleh juga mengajak rakan dan saudara mara untuk bersama meraikan Hari 
Kebangsaan. Selain itu, sekolah pun mempunyai peranan dalam langkah-langkah menyemai 
semangat kemerdekaan. Sekolah haruslah mengadakan pertandingan bertemakan kemerdekaan 
supaya murid-murid berminat dalam Hari Kemerdekaan. Contohnya, deklamasi sajak, 
pertandingan tarian melibatkan pelbagai jenis tarian dari pelbagai kaum dan lain-lain. 

Seterusnya, negara haruslah mengadakan sambutan Hari Kebangsaan supaya masyarakat kekal 
berminat dalam Hari Kebangsaan. Masyarakat boleh mengadakan kempen, pertandingan dan 
deklamasi sajak yang bertemakan kemerdekaan sepanjang bulan Ogos. 

Yang terakhir sekali, kepedulian terhadap berita negara Malaysia juga suatu kemestian. Daripada 
kepedulian inilah, kita lebih peka dan sensitifterhadap isu yang melibatkan negara kita sama ada 
dari segi politik, ekonomi dan sosial. Perkongsian berita antara guru dan murid juga harus 
dilakukan agar jurang informasi itu dirapatkan tanpa mengira status sosioekonomi pelajar. Status 
sosioekonomi pelajar (dan keluarga) boleh menjadi kayu ukur kebolehcapaian mereka terhadap 
informasi baharu khususnya apabila acapkali dicapai secara atas talian. 


17 


Sejarah vs Sejarah 

Farahani R. 


Baru-baru ini, kita 'dibangkitkan' dengan persoalan komunis dan perjuangannya. Kita disoal 
kembali sama ada perlu atau tidak, kita mengetengahkan usaha komunis ini dalam catatan 
sejarah. Kali ini, forum tersebut dianjurkan kewajaran dan kewarasan akal untuk mengimbau 
kesusahan mereka pula untuk tatapan remaja belasan tahun. 

Reaksi terhadap forum tersebut itu juga bercampur baur. Ada yang peduli, ada yang marah 
menengking memaki, ada pula yang memuji memuja, ada turut menumpang pendapat siapa yang 
lebih dilaung kuat. 

Untuk masyarakat awam, barangkali forum ini boleh mengundang-cabar ketinggian penghargaan 
kita pada golongan politik kanan dan veteran tentera. Barangkali juga forum ini boleh menendang 
pendoktrinan halus UMNO 'menyeleweng' buku teks. 

Untuk intelektual, kita tahu ilmu tidak akan berkembang apabila ia tidak diberi ruang secukupnya 
untuk didebat, dibincang, diteliti. Maka harus kita raikan apapun tesis-antitesisnya agar dapat 
membentuk sintesis yang boleh membina masyarakat yang cerdas. 

Kita juga sedar bahawa forum ini sekadar perbincangan main-main, yang dikatakan tidak dapat 
melahirkan sebarang kesan terhadap negara secara langsung. Ia hanya sekadar perbincangan 
mengeletek otak saja dan tidak perlu dimarahi Fahmi Reza dan panel yang lain. 

Apapun reaksi atau respon yang telah dikemukakan, aku begitu tertarik ingin menjelaskan sejauh 
manakah persoalan forum mereka ini agak tersimpang dari realiti. 

Forum mereka cuma bicara beberapa panel idealis yang berani bertembung teori dan idea, tapi 
aku kira, tekanan mereka untuk menukarkan aliran sejarah itu agak sukar dilaksanakan 
melainkan rasional ‘remaja akan lebih bijak memilih percaya yang baik dan sesuai untuk mereka' 
itu terngiang dalam kepala Menteri, menganggu tidurnya, lalu esok paginya mewahyukan agar isi 
buku teks ditukar secepatnya. 


Sejarah untuk Sejarah 


Sebagai sejarawan yang dilatih bertahun untuk membuahkan penulisan sejarah, yang akhirnya 
disungkurkan oleh pseudo-sejarawan memang menyakitkan. Bagai doktor yang dilatih bertahun- 
tahun namun dipilih menjadi rujukan rakyat ialah pakar pseudo-doktor pula. Namun kerana 
mulianya ilmu, terkadang label individual yang terlatih itu sudah kabur. Kekaburan itu ada pro 
kontranya: lebih banyak buku dan kajian baharu walaupun disiplin ilmu sejarah itu sudah 
disetubuhi sentimen bias, konspirasi dan berbagai pendapat semberono. Aku juga memakai 
fakta-fakta dan dapatan segar dari pseudo-sejarah, jadi aku tidak bermasalah dengan tukang tulis 
sejarah. Hanya aku mohon, jangan dicemari disiplin dalam menukil, menginterpretasikan sejarah 
yang bakal dikaji. 

Aku kira para panelis sudah membaca atau menghasilkan ratusan, ribuan, jutaan kajian; aku 
sendiri tidak tahu kerana aku tidak mengenali mereka serapatnya. Jadi mereka berfikiran sejarah 


18 


itu fakta semata-mata, dan harus diturunkan pada rakyat awam. Sejarah memang perlu fakta dan 
kebenaran, wajib diturunkan pada masyarakat. Biar masyarakat tahu. 

Namun sejarah tetap ada landasannya sendiri. Sejarah lisan, yakni sumbernya datang daripada 
suara, mulut orang-orang. Sejauh mana ia boleh dipakai, dan boleh diragui? Sejarah yang terbit 
dari buku-buku, sejauh mana kajian tersebut bebas daripada bias dan interpretasi bergomol 
emosi? Sejauh mana kredibiliti penulis sejarah tersebut, adakah penulis itu terlatih atau biasa 
membuat kajian? Fakta itu perlu dirogoli dahulu dengan falsifikasi - ia tidak benar selagi tidak 
dibuktikan benar. Bagaimana? Rujuk sumber yang paling asli dan paling awal menyebut perkara 
tersebut. 

Sejarah memang susah dan sepatutnya susah. Penulisan sejarah memang sepatutnya susah. 
Sejarah yang senang ditulis ialah sejarah yang tidak autentik. Penulisan sejarah (atau siapa-siapa 
yang berkenan menulisnya) seharusnya perlu faham falsafah dan kaedah pensejarahan terlebih 
dahulu. Kena faham dan hormat bahawa falsafah sejarah bercabang, membulatkan mazhab si 
penulis sejarah terdahulu. Ada mazhab, baru tahu interpretasi fakta bagaimana kelak. 


Sejarah untuk Pendidikan 


Menulis buku sejarah tidak senang. Menulis buku teks sejarah, lagilah tidak senang. Ia perlu 
melalui ramai orang. Ia perlu terbit dari konsensus beberapa orang hanya untuk bersetuju fakta 
mana yang harus digunakan. Ramlah Adam merupakan sejarawan tersohor negara. Beliau sendiri 
berkata bahawa penghasilan buku teks Tingkatan 3 (yang menerapkan silibus mengenai 
perjalanan kemerdekaan) menuruti kehendak kerajaan. 

Sejarah untuk pendidikan ini, aku ulangi, tidak sama 'semangatnya' dengan disiplin sejarah yang 
tulen. Sejarah untuk pendidikan khususnya di negara kita, hanya ditimbulkan sebagai senaskah 
tebalberisi faktayangmampumenidurkanpelajarnya. Pemahaman pelajar diukur menggunakan 
soalan rencam bentuknya. Boleh jadi esei pendek, boleh jadi isi tempat kosong, boleh jadi objektif 
aneka pilihan - itu sejarah dalam arus pendidikan kita. Itu subjek Sejarah. 

Pelajar kita kurang kritis; mereka tidak diajar sedari kecil untuk menjadi kritis. Kita marah bila 
mereka banyak tanya. Kita tunding bila kita salah depan mereka. Kita geram bila mereka meluah. 
Kita suruh diam bila mereka minta jelaskan apa yang berlaku di Malaysia kini. Lalu bagaimana 
kita mengadun mereka menjadi rakyat berotak? Tunggu mereka besar. Belum kira sebahagian 
keluarga retak yang merosakkan perkembangan minda anak-anak. Waktu mereka seharusnya 
belajar untuk kenal dunia, mereka dipaksa belajar untuk menekup tangan di telinga bila ibu bapa 
menjadi budak-budak yang berperang mulut. 

Ini realiti pelajar muda kita. Siapa peduli? Tiada yang peduli. Ibu bapa, masyarakat, negara. Hanya 
sekolah yang dibenarkan peduli. Tapi sekolah tidak mampu, sebab mereka cuma ibu bapa kedua. 
Cuma rumah kedua. Rumah pertama mereka ialah medan piring berterbangan dan lawan pekik 
siapa betul. Akhirnya pelajar ini menumpahkan perasaan dengan rakan. Rakan menjadi ibu bapa 
utama mereka. Bukan lagi 'budak-budak lelaki perempuan yang dewasa badannya' di rumah. 

Kita kembali kepada subjek Sejarah. Pelajar kita ikut apa yang ada dalam buku teks. Buku teks 
menjadi penghubung mereka dengan ilmu yang akan diuji dalam kertas peperiksaan nanti. 


19 


Buku teks pula menjadi alat pendoktrinan negara, alat ideologi negara. Ideologi negara biasanya 
menuntut kesetiaan kepada sayap kanan agar rela menghidu ketiak kerajaan. Budaya kita budaya 
mengikut. Budaya kita bukan budaya melawan. 

Jika kita minta PH tukar; buat apa? Di bahagian mana perlu ditukar? Apa kebaikan yang PH boleh 
diperolehi jika pihak komunis mula mengisi lebih banyak ruang dalam buku teks? 

Di sisi pelajar- adakah pelajar yang peduli? Kebanyakan mereka cuma peduli perihal apa bab yang 
keluar. Mereka belum mahu peduli siapa itu komunis, lagi-lagi mahu terinspirasi atau memilih 
sisi kanan atau kiri. Mereka peduli berapa banyak betul boleh dapat. 

Pemikiran dewasa jangan disamakan dengan pemikiran sebahagian besar pelajar kita; retleksi 
sejarah bukanlah suatu budaya dalam pembelajaran, meskipun ada dalam rancangan mengajar. 

Antara pihak kerajaan-guru-pelajar: tiada mantaat kita memproduksi lagi penulisan fakta buku 
teks tentang komunis. Barangkali demi menghormati disiplin sejarah; penulisan fakta yang lebih 
neutral boleh dijalankan ke dalam buku teks. 

Contohnya, buku teks Tingkatan 1 dan 2 kini lebih baik, lebih mantap. Yang lebih aku banggakan, 
kedua-dua buku teks itu melibatkan pensyarah yang aku hormati; Dr. Bilcher Bala dan Dr. Ismail 
Ali. Aku jarang puji orang, tapi mereka memang hebat dalam pensejarahan Malaysia khususnya 
berkaitan Sabah. 



-V .■■■ 


Tuntasnya 

Sejarah dalam erti sebenar meraikan neutraliti. Sejarah dalam erti sebenar merayakan 
keseimbangan membincangkan sisi menang dan kalah. Tetapi hakikatnya, sejarah dalam 
pendidikan pula berbeza. Ia dinipiskan menjadi bentuk yang perlu diuji untuk faham. Ia 
diluruskan agar tidak membebankan murid. Silibus Tingkatan 1, 2 kini (yang aku sebut dengan 
manis sekali di atas) hanya sedap dan seronok untuk dewasa macam aku. Aku pula memang 
sudah belajar benda itu di universiti. 

Untuk para pelajar, luahannya masih sama- tidak faham kenapa harus belajar kerajaan alam 
Melayu. Tidak faham kenapa harus belajar Zaman Air Batu Akhir. Tidak faham kenapa harus 
belajar kapak Neolitik. Tapi mereka boleh faham apa yang diharuskan (kerajaan) untuk dibenci, 
diharuskan (kerajaan) untuk ditakuti: komunis. 

Hassan Hanafi benar; sejarah perlu kesedaran. Sejarah tanpa kesedaran cuma fakta yang orang 
berlumba ingat. Walaupun isu forum tersebut adalah mengenai kewajaran diubah fakta dalam 
buku teks, ia perlu menjawab dahulu soalan ini: apa sebenarnya yang kita mahu pelajar belajar? 
Kalau mahukan perubahan yang terasa kesannya, ia tidak bermula dari buku teks. Ia bermula dari 
rumah. Ia bermula dari kita. Aku percaya jika kita sudah sesuai pemikiran kita untuk mengenali 
sejarah dalam sifat mentahnya: gunakanlah buku sejarah sebenar, tidak lagi perlu buku teks. 


20 


Tahniah kerana sampai ke halaman ini. 



y 




-K / 




Jika anda berminat menyertakan karya anda untuk edisi akan datang, jom emel 

proiekzine4u(S) gmail.com . 


Projek Zine juga menawarkan ruang buat para penggiat zine yang berminat untuk 
mendermakan/meng-cu/ate-kan karya zine (mestilah hasil akhirnya berbentuk PDF) dalam 
Internet Archive kami, boleh tanya lebih lanjut di page Facebook rasmi kami: Projek Zine atau 
terus emelkan ke proiekzine4u@gmail.com . 


21 





